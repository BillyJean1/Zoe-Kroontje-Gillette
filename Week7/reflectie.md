Reflectie
==========

### Vorige week

### Afgelopen week
Afgelopen week heb ik mij voorgenomen om minder de rol aan te nemen van leider van de groep, dit is ook gelukt. Op het moment dat ik dit uit handen liet heeft vooral Martijn deze rol overgenomen door een planning op het bord te schrijven en door de groep aan te sturen harder hun best te doen. Ook hielp Ramon hier soms bij door helder te krijgen waar iedereen mee bezig is en te sturen op wat er code matig nog moest gebeuren. 

#####  Wat ging er afgelopen week goed?
Afgelopen week hebben we bijna alles af gekregen. Zo hebben we de core functionaliteiten van ReCrowd af, de schermen en een prototype
waarmee we in het weekend bij de doelgroep kunnen testen. Ook heb ik meerdermaals nog meegedacht met de ontwerpen van ReCrowd. Dit was leerzaam omdat ik op deze wijze de denkwijze van de designer meekreeg, maar ook kon bijdragen door aan te geven wat wel of niet kon vanuit het perspectief van een programmeur. Hiernaast vond ik het persoonlijk leuk om creatief bezig te zijn en de visuele aspecten van de applicatie te beinvloeden. Dit is ook grotendeels waarom ik de verantwoordelijkheid heb genomen om het Swift storyboard in te richten gedurende dit project, liever dan op meer code intensieve taken op te pakken. Zo wil ik ook maximaal profeit halen uit het feit dat dit project meer gericht is op design.

#####  Wat ging er niet goed, waar heb je je aan geërgerd, wat moet er niet meer gebeuren?
Ik heb mij gedurende deze week soms geërgerd aan de lage motivatie van de groep (waar ik zelf ook schuldig aan ben) die richting het einde van de week heel aanwezig was. Er is namelijk veel meer afgemaakt vorige week, maar op een gegeven moment ontstond er het idee dat de applicatie toch niet uitmaakt omdat er vanuit de docenten is geklonken dat resultaat niet belangrijk is als het proces maar goed is. Dit vond ik vervelend omdat ik zelf toch graag wel wat wil opleveren dat volledig is en geloof dat dit ook essentieel is om aan te tonen dat ons proces goed is. Want een goed proces zou een goed resultaat moeten opleveren. 

##### Wat ga je komende week proberen te verbeteren?
In de laatste week van het project zal ik niet heel veel gaan verbeteren in de zin van hoe de groep functioneert. Echter wil ik wel graag zorgen dat ik op individueel gebied met zelfvertrouwen naar de eindpresentatie kan, waar ik ook zal gaan presenteren (waarschijnlijk gezamenlijk met Colin). Ik wil mij gaan voorbereiden op het projecteinde door de volgende handelingen te ondernemen:
* In word een samenvatting te schrijven van wat ik wil gaan vertellen bij de presentatie
* Met de groep de inhoud van de presentatie goed bespreken, zodat ik iedereen zijn input ook kan verwoorden
* Mijn reflecties van de afgelopen weken doornemen en hier alle waardevolle informatie voor de presentatie uit te halen

Door deze dingen te doen denk ik beter om te gaan met mijn zenuwen omtrent presenteren, ook omdat ik weet dat ik best goed in presenteren kan zijn in de situatie dat ik mij hier op voorbereid heb. Echter schiet ik vaak tekort in het voorbereiden op presentaties omdat ik presenteren simpelweg niet leuk vind. 
