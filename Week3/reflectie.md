Reflectie
==========

### Vorige week
Afgelopen week heb ik aangegeven dat de onderlinge communcatie soms wat rommelig was, met name door groepsleden die over elkaar heen praten en ideeen die hierdoor ook verloren gaan. Hiernaast heb ik aangegeven dat er vaak afleiding in de groep was gedurende het gezamenlijk overleggen/bedenken van concepten. Hierbij heb ik aangegeven dat ik vooral aan het tweede wat zou willen doen.

Dit heb ik gedaan door op het moment dat er afleiding voorkwam in de groep te vragen of het weer even centraal kon of door voor te stellen even 5 tot 10 minuutjes pauze te houden zodat iedereen even weer de focus kan oppakken. Het vragen of het weer centraal kan was de minder effectieve methode van de twee omdat er vaak niet wordt geluisterd of alsnog overheen wordt gepraat en wordt doorgegaan. Echter het voorstellen van even pauze houden werkte vaak wel goed, omdat groepsleden dan even een moment hebben om hun energie kwijt te kunnen. Dit zorgde er over het algemeen wel voor dat besluiten verder rondkwamen en dat beter benut wordt.

### Afgelopen week

#####  Wat ging er afgelopen week goed?
Deze week ging het proces een stuk beter dan de voorafgaande. Omdat de probestudies nu waren afgerond en het eerste concept al staat was er in de groep een veel beter begrip van wat er deze week moet worden gedaan. Er wordt meer gericht te werk gegaan met het bedenken van een tweede concept, dit ook omdat de groepsleden die vanuit minor MAD komen ondertussen een beter begrip hebben van wat concepting inhoudt en hierdoor ook beter bij kunnen dragen.

Persoonlijk heb ik dit ervaren doordat ik nu ook weet wat een storyboard precies inhoudt, dat er voor alles wel een mindmap kan worden gemaakt om concepten verder uit te werken en dat je nooit teveel visueel materiaal kan hebben. Ik vond dit interessant om te leren omdat dit inzicht geeft in het proces dat voorafgaat aan de opdrachten die ik in de afgelopen projecten voorgelegd heb gekregen. Het geeft invulling voor een heel 'grijs gebied' dat vooraf het programmeren en ontwerpen van software architectuur plaatsvindt. 

Door het vergaren van kennis over concepting denk ik in de toekomst ook mee te kunnen praten met ontwerpers over het concept. Ook heb ik meer inzicht in hun denkproces waardoor ik als programmeur zelf ook beter kan presteren omdat ik beter begrijp waarom een app bijvoorbeeld er precies op een specifieke manier uit moet zien of op een bepaalde manier moet functioneren. Dit kan ik gedurende het implementeren dan in gedachten houden.

#####  Wat ging er niet goed, waar heb je je aan geÃ«rgerd, wat moet er niet meer gebeuren?
Ik kan niet erg veel bedenken dat er minder ging gedurende deze week, er zijn zeer weinig irritatie punten. Maar als er echt iets benoemd moet worden is het dat we als groep niet erg veel tijd besteden aan het Scrum proces ondanks dat er in het plan van aanpak wel staat aangegeven dat we dit zouden doen. 

Dit verloopt zo omdat er momenteel nog erg weinig grip is op de taken van de week en daardoor dus ook geen sprintplanning kan worden gemaakt bijvoorbeeld. Ook begrijpen de groepsleden van de cmd kant doordat zij uitleg hebben gekregen wel Scrum, maar is Scrummen voor hun niet een vanzelfsprekend iets. Als er vanuit de ict discipline niet wordt voorgesteld een DSU te doen zullen zij dit begrijpelijk dus ook niet als idee voorleggen, hetzelfde geldt voor de retrospective en andere Scrum onderdelen. 
 
##### Wat ga je komende proberen te verbeteren?
Om wat meer gebruik te gaan maken van Scrum wil ik klein beginnen, zo wil ik komende week de volgende handelingen verrichten:
* Het voortouw nemen en zorgen dat elke dag om 9:30 een daily stand-up wordt gehouden.
* Zorgen dat er eind volgende week op donderdag ochtend een retrospective wordt gehouden zodat er kan worden gewerkt aan het verbeteren van ons proces.
