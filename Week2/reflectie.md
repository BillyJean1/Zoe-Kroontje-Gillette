Reflectie
==========

Dit stuk is bedoeld als terugblik op de effectiviteit van de samenwerking.
Beschrijf concrete aspecten van de samenwerking, geef aan in hoeverre je daar tevreden mee en wat de rol is
 van je eigen gedrag binnen dit aspect. Geef vervolgens aan hoe je met je eigen gedrag de effectiviteit van 
 de samenwerking kan verbeteren.
 

### Vorige week
Vorige week is er geen reflectie geschreven. Deze week was de eerste week van het project en heb ik ervaren als erg chaotisch. Zo was de maandag al kwijt aan het wachten op een groepsindeling en op de opdrachtgever die wij zouden gaan hebben dit project. Vervolgens was er de dinsdag hierna amper contact te krijgen met de begeleiders van het project waardoor er maar onbegeleid een begin moest worden gemaakt. Opzich ging dit erg goed. Er werd gesproken met de opdrachtgever, er werd een doelgroep gekozen en er werd een soort evenement gekozen die zou worden onderzocht. Woensdag was er hierom eindelijk een beeld tot stand aan het komen wat er gedaan moest worden, dit was erg fijn. Dit gaf namelijk houvast ondanks dat de begeleiders nog niks van zich lieten horen.

Woensdagmiddag van de eerste week kwam er eindelijk een begeleider langs, dit was fijn omdat dit resulteerde in feedback. Echter was met de gegeven feedback alle houvast van het project weer uit handen genomen: de doelgroep matchte de projectgroep en dit mocht niet. Er moest een nieuwe doelgroep worden gekozen. Einde dinsdag was er bepaald dat de Efteling onderzocht zou worden en dat de doelgroep ouders met kinderen was.

Met dit idee werd er donderdag verder gewerkt met een visie van een applicatie. Deze donderdag was ook de bedrijvenmarkt en werden de puntjes op de i gezet voor de probe studie die in het weekend zou worden uitgezet. In de middag kwamen de begeleiders langs. Dit ervaarde ik als hinderlijk omdat hun feedback er op neer kwam dat alle opgedane opvattingen en plannen van de voorgaande dagen moesten worden weggegooid. Feedback die geheel niet erg was geweest als deze in het begin van de week zou zijn gegeven. Dit voelde voor mij erg onprofessioneel vanuit school omdat de docenten ook zelf niet leken te weten of zij onze begeleiders waren of niet. Het kwam over als een aansluiting op de rest van de slecht geregelde aard van het project.

Het verbaase mij hierom ook niet dat er een tal verantwoordingsopdrachten uit de lucht kwamen vallen bij het feedback moment. Hierbij bedoel ik met uit de lucht vallen dat deze van tevoren niet in de officiële project documentatie (studiehandleiding) te vinden waren of tijdig waren aangekondigd door docenten. 

Over de samenwerking van de projectgroep heb ik geen klachten, deze verliep zeer goed naar mijn mening. De MAD studenten hebben zich deze week voornamelijk bezig gehouden met het opstellen van een plan van aanpak en de DAPS studenten hebben zich bezig gehouden met het opstellen van een probe studie. Hierbij hebben beide disciplines elkaar betrokken bij het proces van de ander. Echter was de voortgang die de groep heeft geboekt erg weinig geweest in de eerste week door de chaos rondom de organisatie van de opstartweek van het project.

### Afgelopen week

#####  Wat ging er afgelopen week goed?
In de tweede week van het project is er heel veel gericht op het concepting proces. Dit houdt in dat de resultaten van gehouden onderzoeken zijn uitgewerkt, de probe studies zijn uitgewerkt en dat er een eerste concept is bedacht. Hierbij is er aan de MAD studenten geleerd hoe ze moeten clusteren om zo het probleemgebied beter te leren kennen en inspiratie voor het concept op te doen. 
Deze handeling zag er als volgt uit:

Nadat een groepslid bijvoorbeeld een interview had uitgevoerd las diegene deze voor. De andere groepsleden schreven dan bij het voorlezen op stickynotes op wat ze opviel aan dit interview in de vorm van steekzinnen. Een steekzin zou bijvoorbeeld kunnen zijn "De focus ligt op de kinderen blij maken" of "Er wordt buiten het pretpark gegeten". Na het voorlezen van het volledige interview worden alle stickynotes op een muur geplakt. Dit proces wordt enkele malen herhaald. Uiteindelijk ziet de muur er zo uit:
<br><img src="https://i.imgur.com/UorSO9y.jpg" width="400" height="400"><br>

De volgende stap is om twee ongerelateerde sticky notes apart te nemen en deze te koppelen aan sticky notes waar niet precies hetzelfde op staat maar die wel gerelateerd zijn aan de twee gekozen sticky notes. Nadat de groepsleden elk een paar sticky notes hebben gekozen moeten zij uitleggen waarom zij deze bij de originele twee vonden passen. 
<br><img src="https://i.imgur.com/008Txlo.jpg" width="200" height="200"><br>

Dit proces vond ik erg interessant om te leren en voelde als een nuttige bijdrage aan ons concept. 

Ook vond ik het goed gaan dat er was gekozen om maandag uit te trekken voor het uitwerken van de twee onderzoeken die elk MAD lid per week moet doen.

#####  Wat ging er niet goed, waar heb je je aan geërgerd, wat moet er niet meer gebeuren?
Wat deze week minder ging is dat er vaak momenten waren waarop de groep het idee had dat er niks te doen was, dit kwam doordat de resultaten van de probe study pas later in de week weer binnen werden gehaald. Hier moest op gewacht worden voordat er een concept kon worden bedacht. 

Wanneer er wel eenmaal werk te doen was kwam het voor dat mensen concentratie verloren bij gezamenlijke concepting activiteiten. Dit stoorde enorm omdat zij hierdoor andere groepsleden ook gingen afleiden waardoor het werkproces van de groep werd verstoord.

Ten slotte voel ik persoonlijk dat het project erg traag verloopt wat resultaten betreft. Dit maakt mij persoonlijk erg onrustig omdat ik graag concrete besluiten wil maken maar we telkens over dezelfde punten lijken te discussieren. 
 
##### Wat ga je komende proberen te verbeteren?
Komende week ga ik proberen meer concrete besluiten door te laten voeren in de groep, zodat er in de week daarop eindelijk een duidelijk beeld is van wat er gemaakt zal gaan worden. Ik denk dat dit doordat de resultaten van de onderzoeken al binnen zijn een zeer haalbaar doel is, hier hoeft namelijk niet meer op worden gewacht. 
