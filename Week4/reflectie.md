Reflectie
==========

### Vorige week
Vorige week heb ik mij voorgenomen meer Scrum te gaan toepassen gedurende deze week door het hanteren van Daily Stand-ups elke dag om 9:30 en door het houden van een retrospective. Het is mij echter alleen gelukt om een retrospective door te voeren (ook te vinden in deze map onder retrospective.md). De daily stand-ups zijn niet gelukt omdat er per dag niet een helder overzicht was van de takenverdeling vaak, ook werd er veel in groepsverband gewerkt waardoor iedereen de voorgaande dag praktisch hetzelfde had gedaan. Doordat iedereen hetzelfde deed was het niet nodig om het hier nogmaal over te hebben.

### Afgelopen week

#####  Wat ging er afgelopen week goed?
Deze week vond ik dat er harder is gewerkt dan voorafgaande weken. Zo is er een huisstijl, een groot aantal use cases, een domain model, schermontwerpen in schetsform, een retrospective, een presentatie voor de tussentijdsebeoordeling, een set requirements met hun prioritering en een use case diagram gemaakt. Door de oplevering van al deze tastbare producten (dus niet wederom een mindmap of muur analyse) voel ik meer houvast en zekerheid voor dit project. Ik weet hierdoor wat er aan gaat komen wat de bouw fase betreft.

#####  Wat ging er niet goed, waar heb je je aan geÃ«rgerd, wat moet er niet meer gebeuren?
Ik vind ondanks dat ik dit heb benoemd in de retrospective dat er nog erg veel chaos en afleiding in de groep is. Echter heb ik hier einde van de week pas wat over gezegd waardoor ik komende week eigenlijk pas kan beoordelen of hier echt wat mee gedaan wordt. Dit zal ik in mijn volgende reflectie dan ook terug laten komen. 

Hiernaast vind ik het jammer dat de motivatie van de groep soms erg laag is, ik denk ook dat dit bijdraagt aan het verlies van focus. Het project wordt niet altijd even serieus genomen door zijn vage aard, echter merk ik zelf ook dat ik hier schuldig aan ben.
 
##### Wat ga je komende proberen te verbeteren?
In de komende week wil ik zoals voorgesteld bij de retrospective een weekplanning gaan hanteren. Ik denk dat dit goede manier is om het ontwikkel proces van de groep te begeleiden en denk dat het zal zorgen voor meer rust. Dit aangezien de groep een doel heeft voor de week waar we naartoe kunnen werken. Ook wil ik nadat er een weekplanning is gemaakt DSU's wat meer gaan toepassen, aangezien ik denk dat dit dan eindelijk nut heeft in verband met dat iedereen zijn eigen taken heeft.
