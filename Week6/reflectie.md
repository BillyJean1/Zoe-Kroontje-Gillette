Reflectie
==========

### Vorige week

### Afgelopen week
Afgelopen week had ik mij vooral gericht op het leveren van concrete resultaten voordat de vakantie periode in zou gaan, ook had ik mij voorgenomen niet eerder de school te verlaten dan 16:30. Deze doelen zijn gedeeltelijk behaald. Zo hebbenn wij als groep wel de use cases weten af te ronden die ik had voorgenomen, echter moeten deze nog wel worden gemerged in een geheel. Mijn tweede doel is niet behaald aangezien er wederom dagen zijn geweest waarop de groep eerder weg is gegaan. Ik denk echter dat dit niet heel erg is aangezien er wel veel resultaat is geboekt en we naar mijn idee goed op schema lopen. 

#####  Wat ging er afgelopen week goed?
Deze week vond ik dat de motivatie erg hoog lag bij de groep, hierdoor zijn er heel veel designs afgemaakt en is er in Atomic zelfs een prototype gerealiseerd waardoor het eindelijk mogelijk is om te gaan testen bij de doelgroep. Hierdoor heb ik persoonlijk weer nieuwe hoop gekregen in de haalbaarheid van dit project.

#####  Wat ging er niet goed, waar heb je je aan geÃ«rgerd, wat moet er niet meer gebeuren?
Omdat er heel erg werd gestreefd naar het opleveren van een snel resultaat was de communicatie onderling erg chaotisch in de groep. Hierdoor was het soms onduidelijk waar iedereen nou precies mee bezig was. Dit vond ik voor een weekje niet erg, maar zie ik na de vakantieperiode liever anders. 

##### Wat ga je komende week proberen te verbeteren?
Ondanks dat ik de communicatie erg rommelig vond lopen deze week ga ik geen doel stellen om hier na de vakantie invloed op uit te oefenen. Ik denk namelijk dat dit probleem zichzelf al heeft opgelost na het feedback moment van donderdagmiddag. Zo is er daar duidelijk geworden dat er nog 2 weken zijn om te werken aan het concept in plaats van 1. Hierdoor zal de benodigdheid om zeer snel te werken wat lager liggen en zal er dus ook wat meer rust ontstaan in de groep en daarmee dus in de communicatie van de groep.

Voor de komende project week wil ik me wel gaan richten op het meer loslaten van de groep, in de zin dat ik mij minder wil gaan voordoen als de groepsleider aangezien dat ook niet mijn verantwoordelijkheid is. Dit wil ik gaan doen door iemand anders in de ochtend de dagplanning te laten opschrijven op ons bord en door me wat stiller te houden in bepaalde discussies om zo te kijken of iemand anders de knoop doorhakt op kwesties.
